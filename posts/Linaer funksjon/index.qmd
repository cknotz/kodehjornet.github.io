---
title: "Lineær funksjon"
author: "Petter Knardahl"
date: "2023-10-17"
categories: [how-to, code, linear function, regression, quantitative, Norwegian]
image: "titleimage.png"
---

**Hva er regresjon?**

Mange studenter har glemt hva de lærte om regresjon på videregående skole. Dette innlegget har som hensikt å gi en oppfriskning ved å vise det mest grunnleggende innen regresjon: den lineære funksjonen.

Regresjonskoffisienter er et statistisk mål på forholdet mellom variabler. Når vi beregner regresjonskoffisienter, bruker vi regresjonsanalyse. Det finnes mange forskjellige former for regresjonsanalyse som brukes til mange ulike formål.

**Regresjonslinjen**

Regresjonsanalyse gir oss en linje som beskriver korrelasjonen mellom våre variabler. Det er denne linjen som er grunnlaget for all regresjonsanalyse.

**Den matematiske lineære funksjonen**

I matematikken representerer en lineær funksjon en rett linje når den plottes i et koordinatsystem. Den kan beskrives med formelen: 

Y = a + bX

I denne funksjonen indikerer konstantleddet, a, gjennomsnittsverdien av Y når X er lik null. Helningskoffisienten, b, indikerer hvor mye Y i gjennomsnitt øker eller minker for en enhets økning i X.

Når b er større en null er effekten positiv: En økning i X fører til en økning i Y, og en reduksjon i X resulterer i en reduksjon i Y. For eksempel, hvis b er lik 5, øker Y med 5 enheter når X øker med 1 enhet.

Når b er mindre en null, er effekten negativ: Hvis X øker, minker Y, og hvis X minker, øker Y. Hvis, for eksempel, b er lik -2, minker Y med to enheter når X øker med en
enhet.

**Den statistiske lineære funksjonen**

Den statistiske lineære funksjonen, spesifikt innenfor konteksten av enkel lineær regresjon, har en lignende form som den matematiske lineære funksjonen, men tolkningen og konteksten er noe annerledes. Formelen er:

Y=β0+β1X+ϵ

Her representerer:

-   Y er den avhengige variabelen vi ønsker å forklare

-   X er den uavhengige variabelen vi bruker for å gjøre forklaringene

-   B0 (Beta null) er konstantleddet, eller den forventede verdien av Y når X = 0

-   Β1 (Beta en) er
    helningskoffisienten, eller endringen i Y for en enhetsendring i X.

-   ϵ (Epsilon) er en tilfeldig feilterm som fanger opp alle andre faktorer som påvirker Y men som ikke er inkludert i modellen.
